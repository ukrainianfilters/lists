# Ukrainian Filters

Ukrainian Filters (Українські фільтри) — це веб-фільтри, які видаляють небажаний контент з українських сайтів, включно з рекламою, дратівливими елементами, трекерами та шкідливими скриптами.

Правила фільтрації створюються індивідуально для кожного веб-ресурсу, що належить до українського сегменту інтернету. Для нас важливіша якість, ніж кількість, тому ми дбаємо про те, щоб наші фільтри працювали максимально ефективно на популярних сайтах, особливо новинних.

#### Щодо списків AdGuard Ukrainian та RU AdList

Ці списки фільтрів, упорядкуванням яких займаються росіяни, тривалий час були єдиними доступними рішеннями для українських користувачів. Ми вирішили створити альтернативу цим спискам і ось чому:

* **Низька якість правил фільтрації**: ні AdGuard Ukrainian, ні RU AdList [не видаляють](https://mastodon.online/@myroslavandriychuk/112880684064496638) на 100% рекламні блоки, навіть, на провідних українських [новинних ресурсах](https://mastodon.online/@yaryna/112892310921396229).

* **Політично вмотивовані правила фільтрації**: RU AdList містить правила, що [цілеспрямовано блокують банери](https://github.com/uBlockOrigin/uBlock-issues/issues/2692#issuecomment-2849079284) українських благодійних фондів які допомагають Силам безпеки та оборони України.

* **Надмірність**: ці два списки одночасно містять правила фільтрації для Росії (як основної країни), України, Білорусі, Казахстану, Узбекистану, Азербайджану та інших країн пострадянського простору, що, у свою чергу, впливає на ефективність, адже користувач завантажує тисячі правил фільтрації для сайтів іноземних країн, які навряд чи коли-небудь відвідає.


## Об'єднані (Combined) списки фільтрів

1. **Ukrainian Filters (Combined List)** — об'єднаний список фільтрів (Реклама + Приватність + Дратівливі елементи + Безпека), призначений для видалення реклами та дратівливих елементів з українських сайтів, блокування трекерів, шкідливих скриптів й небезпечних веб-ресурсів (фішинг, онлайн-шахрайство, дропшопінг, шкідливе програмне забезпечення тощо):
    - https://raw.githubusercontent.com/ukrainianfilters/lists/main/combined/combined.txt


## Окремі (standalone) списки фільтрів

Наведені нижче списки фільтрів вже включені до об’єднаного списку фільтрів `Ukrainian Filters Combined List`, проте, якщо з певних причин ви хочете використовувати лише окремі списки, їх можна встановити індивідуально.

1. **Ukrainian Ad Filter** — видаляє рекламу з українських сайтів:
    - https://raw.githubusercontent.com/ukrainianfilters/lists/main/ads/ads.txt

2. **Ukrainian Privacy Filter** — блокує трекери та шкідливі скрипти, зменшує можливість третіх сторін збирати дані про вашу поведінку в інтернеті:
    - https://raw.githubusercontent.com/ukrainianfilters/lists/main/privacy/privacy.txt

3. **Ukrainian Annoyance Filter** — блокує дратівливі елементи (повідомлення про файли cookie, спливаючі вікна, банери тощо):
    - https://raw.githubusercontent.com/ukrainianfilters/lists/main/annoyances/annoyances.txt


## Розширені (extended) списки фільтрів

1. **Ukrainian Filters (Extended List): Comments** — видаляє коментарі з українських сайтів разом з трекерами, що вбудовані у популярні системи коментування як-от disqus.com, забезпечуючи приватність, зменшення ризику переходу за фішинговими посиланнями та захист від токсичного контенту (тролінг, дезінформація тощо):
    - https://raw.githubusercontent.com/ukrainianfilters/lists/main/extended/comments.txt


## Сумісність з браузерами та розширеннями

#### Браузери з вбудованим блокуванням реклами:

* [Brave](https://brave.com/uk/)
* [Opera](https://www.opera.com/uk)
* [Vivaldi](https://vivaldi.com/uk/)

#### Розширення для браузерів:

* [Adblock Plus](https://adblockplus.org/) - [інструкції](https://github.com/ukrainianfilters/lists/wiki/Adblock-Plus)
* [Ghostery](https://www.ghostery.com/ghostery-ad-blocker) - [інструкції](https://github.com/ukrainianfilters/lists/wiki/Ghostery)
* [uBlock Origin](https://ublockorigin.com/) - [інструкції](https://github.com/ukrainianfilters/lists/wiki/uBlock-Origin)

Якщо браузер або розширення для браузера підтримує функцію автооновлення імпортованих списків, списки фільтрів будуть оновлюватися автоматично кожні 2 дні.

## Зворотний зв'язок

Якщо ви виявили сайти, для яких відсутні правила фільтрації (ви бачите рекламу, дратівливі елементи, трекери), або на яких наші правила фільтрації не працюють належним чином — [повідомте](https://github.com/ukrainianfilters/lists/issues/new/choose) нас про це.


## Співпраця

Якщо ви створили правила фільтрації та бажаєте, щоб вони були додані до списків з відповідними фільтрами, будь ласка, ознайомтеся зі [стандартами упорядкування](https://github.com/ukrainianfilters/lists/blob/main/CONTRIBUTING.md) списків та порядком роботи з пісочницею проєкту.

Щоб додати правила фільтрації до розділу `SECURITY FILTERS`, необхідно перейти до репозиторію [Ukrainian Security Filter](https://github.com/braveinnovators/ukrainian-security-filter) (це окремий проєкт, ми лише імпортуємо звідти правила фільтрації).


## Ліцензія

Ukrainian Filters (Українські фільтри) поширюються за умовами ліцензії [GNU General Public License v3.0](https://github.com/ukrainianfilters/lists/blob/main/LICENSE)
